Sunteți un dezvoltator de aplicații software și lucrați la o aplicație de tip calendar.
Pentru ca aplicația să aibă succes, trebuie să poată să realizeze funcții uzuale, cum ar fi:
adăugarea de evenimente în calendar, afișarea evenimentelor [în ordine cronologică] și căutare de
evenimente după dată, respectiv titlu. În acest context, doriți să folosiți
formatul yyyymmdd (y = year/an, m = month/lună, d = day/zi, ex: 20210407) pentru a reprezenta data
evenimentului, lucru ce permite și indexarea lui. Să se implementeze codul care realizează aplicația
menționată, astfel încât să permiteți adăugarea de evenimente, afișarea de evenimente și căutarea de
evenimente după titlu, respectiv dată.

Se va citi de la tastatură (fluxul stdin) un întreg c, în buclă, reprezentând selecția unei comenzi.
În funcție de valoarea comenzii se vor executa astfel:

1. comanda de adăugare eveniment: se citește un șir de caractere fără spații reprezentând titlul unui
eveniment, urmat de un număr întreg reprezentând ziua evenimentului în formatul menționat
(ex: "Workshop 20210407"). Evenimentul se adaugă la sfârșitul evenimentelor deja existente în calendar.

2. comanda de căutare a unui eveniment după titlu: se citește un șir de caractere fără spații reprezentând
titlul unui eveniment. Se afișează, în consolă, toate datele în care a avut loc evenimentul
respectiv, fiecare pe un nou rând. Dacă există mai multe repetări ale aceluiași
eveniment, se vor afișa în ordinea în care au fost introduse de la tastatură.

3. comanda de căutare a evenimentelor după dată: se citește un număr întreg reprezentând data unui
eveniment în formatul menționat. Se afișează în consolă, numele tuturor evenimentelor ce au avut loc în
acea dată, fiecare pe un nou rând. Dacă mai multe evenimente au avut loc în aceeași dată, se vor afișa în
ordinea în care au fost introduse de la tastatură.

4. comanda de afișare a tuturor evenimentelor: se afișează în consolă, evenimentele în ordinea în care au
fost introduse. Afișarea unui eveniment se face sub forma <titlu> <dată>, fiecare eveniment pe un nou rând.

5. comanda de afișare a tuturor evenimentelor în ordine cronologică. Dacă mai multe evenimente au avut loc
în aceeași dată, se vor afișa în ordinea în care au fost introduse de la tastatură, fiecare pe un nou rând.
Afișarea unui eveniment se face sub forma <titlu> <dată>, fiecare eveniment pe un nou rând.

6. comanda de întrerupere și ieșire din program.